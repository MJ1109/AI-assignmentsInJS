# Week 2

## International week

- Je hebt meegedaan aan International Week. Omschrijf in een korte tekst wat je het meest is bijgebleven aan International week.

Tijdens de International Week heb ik gastlessen en workshops gehad over verschillende AI implementaties op verschillende vlakken. Deze vlakken liepen erg uiteen, ze gingen van NPO naar Snapchat naar ontwerpen met AI. In dit korte verslag zal ik in het kort omschrijven wat ik het meest interessant vond, waar ik veel over heb geleerd en waar ik meer over zou willen leren. 

De eerste dag begon met de kick-off en een les van Tom Geurts over SnapML. SnapML is een manier om Snapchatfilters te maken, die werken met AR. Tijdens de les werd er uitgelegd hoe de snapchat lenzen werken, wat erbij komt kijken en kregen we informatie over het programma 'Lens Studio'. In de les werd er uitgelegd hoe machine learning (ML) wordt toegepast bij het herkennen van gezichten, muziek en voorwerpen. Ondanks dat ik zelf erg vaak gebruik maak van de filters, had ik er nooit bij stilgestaan wat nou precies de technologie is achter deze lenzen. 
Achteraf gezien was het erg logisch dat er AI en ML achter de lenzen zat, want hoe zouden ze anders verschillende gezichten moeten herkennen?
Tijdens deze les hebben we ook tijd gespendeerd aan het maken van een eigen filter. Ik vond het erg leerzaam en het wekte een nieuwe interesse voor mij op. Om een goede filter te ontwerpen komt er heel veel bij kijken: ML, 3D modelling, programmeren en ontwerpen. Als je goed bent in deze onderdelen, zijn de AR mogelijkheden eindeloos!
Na deze les had ik gelijk zin om zelf meer te leren over AR en alles wat daarbij hoort. Ik hoop dat ik hier tijdens deze TLE periode  meer over leer. 

De lessen die er op dinsdag en woensdag gegeven werden, vond ik persoonlijk minder interessant. Er waren interessante onderdelen in de lessen, maar over het algemeen trok het mij niet heel erg. 

De laatste les daarentegen vond ik wel heel erg interessant. Deze les ging over AI x Design. Dat komt neer op ontwerpen met AI. Tijdens deze les heb ik geleerd hoe AI werkt en wat hij 'denkt'. Dit was erg handig om te weten, omdat ik het belangrijk vind om te weten wat er achter de schermen van de AI gebeurd. Ook vond ik de opdracht leuk die eraan gekoppeld was. De kaartjes die er tijdens de les werden gebruikt waren handig. Ze gaven informatie over de verschillende typen AI, met manieren hoe ze toegepast kunnen worden en de categorie waar ze in vallen.

Na deze week heb ik een veel beter idee gekregen over de manieren waarop AI toegepast kan worden in het dagelijkse leven. Voor deze week had ik het idee dat het lastig was om "zomaar" AI toe te passen, maar ik vergat te kijken naar de vele mogelijkheden ervan. 
Deze week heeft mij ge√Ønspireerd om te kijken naar AR. Dit trekt mij het meeste aan en hier wil ik graag meer over leren. 
Ik hoop dat ik de komende periode kan focussen op AR, het modelleren ervan en de code die erachter zit. 

## Teachable machine

De opdracht die ik wilde maken, is een 'mood-checker'. Deze checker controleert hoe ik achter mijn pc zit: blij, neutraal of gefrustreerd. 
Als ik blij of neutraal zit, is er niks aan de hand. Dan moet er een positief/motiverend bericht worden getoond, zodat deze gemoedstoestand blijft. Als ik gefrustreerd achter mijn pc zit, dan betekent het dus dat er iets aan de hand is. Hier wil ik dus een bericht aan koppelen waarin staat dat ik even een pauze moet nemen, zodat de frustratie afneemt. Als de frustratie weg is, dan kan ik weer verder werken. Ik heb namelijk opgemerkt dat ik niet goed functioneer als ik gefrustreerd ben. :$

Deze checker zou er dus aan mee kunnen helpen dat ik beter gemotiveerd ben en dat ik bewuster wordt van mijn emoties tijdens het werk. 